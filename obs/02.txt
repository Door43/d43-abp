====== 2. Nagkahalanan ye tao ======

{{https://api.unfoldingword.org/obs/jpg/1/en/360px/obs-en-02-01.jpg}}

Hiyay lāki boy babai, padiho hilan loh-ok boy homain hilan paykadingey.

Mahayaghag hilan mahayaghag a miahawan Adan. Angkomonin hila ha matampa a pananamanan a dinyag nin Apo Dioh a inibyay na kanla. Loh-ok hila po hatew, ta homain hila po malyadin maihoot. Noba aghila angkading-ey agya loh-ok hila, ta homain po nagkahalanan kanla ihti ha logal. Maheheg hilan makew ha pananamanan boy maheheg hilan makitongtong kanan Apo Dioh.

{{https://api.unfoldingword.org/obs/jpg/1/en/360px/obs-en-02-02.jpg}}

Haanin, hiyay Satanas, nag-ilyadi yan bikat. Magaling yan manyag dān palakew ha kalok-an. Ket hiyay Satanas, nakit na yay Eva a homain lamo. Ket hinomaley ya kana ta hinabi na, a wana, “Hiyay Apo Dioh nayi ye ampangibawal kanyon mangan nin dawan kayo ha kaganaan a kakayon anti ihtin logal?”

Noba main met bikat ihtew ha pnanamanan. Ha maghay mangaamot, nanepet yay bikat kanan babayi, a wana, "Hinabi nin Dioh kanyo a adi yo angkanen ye agya hinyaman angkanen a dawang kayo ihti?"


{{https://api.unfoldingword.org/obs/jpg/1/en/360px/obs-en-02-03.jpg}}

Hiyay babai a nag-ngalan Eva, nakibat ya, a wana, “Hiyay dawa nin kaganaan a kakayo, malyadi mi yan kanen. Noba hiyay dawa nin yain a kayon ampamiay tinanda nin tongkol ha manged boy maloke, ahe mi ya malyadin kanen boy ahe mi ya malyadin kadtanan ta hinabi nin Apo Dioh a no mangan kayin yain a dawa ket matey kayi.”

Nakibat yay babayi, a wana, "Malyadi min kanen ye hinyaman dawang kayo ihti, ta wanae ye imbilin nan Apo Dioh kammi, "Agmi ya malyadin kanen ye dawan kayon makapipatanda nin manged boy maloke o agya aplohan, ta matey kayi."


{{https://api.unfoldingword.org/obs/jpg/1/en/360px/obs-en-02-04.jpg}}

Haanin, hinabi nan bikat kanan Eva, wana, “Ahe kawo matey no mangan kawo nin kanan yain a dawa. Ket no mangan kawo kanan yain a dawa, matandaan yo ye manged boy maloke a omon kanan Dioh.”

Nakibat yay bikat, "Aliwan peteg yain! Agkawo matey. Kaya-bay adina labay a kanen yo yain a dawan kayo, ta agna labay a matandaan yoy manged boy maloke. Noba no kanen yo yain, ket matandaan yoy manged boy maloke a omen met ateed kana."


{{https://api.unfoldingword.org/obs/jpg/1/en/360px/obs-en-02-05.jpg}}

Haanin ha nakit nan Eva yatew a matampa a dawa ket namoti yan magha ta kinan na. Nangwa ya po maghan dawa ta ipakan na met kanan Adan a lamo na. 

Ket oli ha hinabi nan bikat a makapipatanda yan manged boy maloke yain a dawan kayo, ket nalahapan nay mamoti. Ket namoti yabay nin lowa ta kinan na. Ta hiyay kakalwa, in-ibyay na kanan ahawa na, ket nangan ya met.


{{https://api.unfoldingword.org/obs/jpg/1/en/360px/obs-en-02-06.jpg}}

Ha nayadi hilan nangan nin yabaytew a dawan kayo, natandaan layna a loh-ok hila. Ket nangwa hilan boong kayo ta tinayi la a pamahanip ha laman la.

Kapipikhaan, nakit la a loh-ok hila boy nakit la ye kaganaan a papahen nin lalaman la. Ket pinagteehan lan tinalangkopan. Nangwa hilan bong a ihoot la a talangkop nin laman la.


{{https://api.unfoldingword.org/obs/jpg/1/en/360px/obs-en-02-07.jpg}}

Ha pahilem, nange la ye tonoy nan Apo Dioh. Hiyay Adan boy hiyay Eva, nanandali hilan napaytayo ha popoon
nin kakayo. Noba nange la ye tonoy nan Apo Dioh, a wana, “Adan, way-ihtew ka?” 
Nakibat yay Adan, wana, “Anti ko ihti a ampagtayo. Angkalimo ko kamo boy angkadingey ako ta loh-ok ako.”

Nange nin miahawa a angkomodang yay Apo Dioh ha pananamanan. Kaya-bay nagtayo hila. Ket tinepet na yay Adan, a wana, "Way-ihtew ka?" Nakibat yay Adan, a wana, "Apo, nange katan angkomodang ha pananamanan. Kaya-bay nagtayo ta angkading-ey akon loh-ok boy angkalimo ko kamo."


{{https://api.unfoldingword.org/obs/jpg/1/en/360px/obs-en-02-08.jpg}}

Haanin, tinepet na yan Apo Dioh, a wana, “Hinyay naghabi kamo a loh-ok ka? Nangan ka nayi nin dawan kayon
imbawal ko kanyon kanen?" 

Nakibat yay Adan, wana, "Hiyay babayi a in-ibiay mon paglamo ko, hiyabay ti namiay
kangkon dawa a kinan ko.” 

Hinabi nin Apo Dioh kanan Eva, a wana, “Taket ta dinyag moy wanabay?” 

Nakibat yay Eva, a wana, “Niloko na kon bikat ta pinakwa na kon dawan kayo ket kinan ko.”
_____

"Hinyay naghabi kamon nakaloh-ok ka? Nangan ka nayi nin dawan kayon agko labay a kanen yo?"
Nakibat yay Adan, wana, "Apo, hiyay babayin dinyag mon ahawa ko, hiya ye namakan kangko nin dawan ampanaadan mon kanen mi. Ket hiyay babayi, tinepet na yan Apo Dioh, a wana, "Taket ta dinapat mo yain?" Nakibat yay babayi, "Tinalingo nakon bikat, Apo."


{{https://api.unfoldingword.org/obs/jpg/1/en/360px/obs-en-02-09.jpg}}

Hinabi nin Apo Dioh ha bikat, wana, “Aliwan manged ye dinyag mo. Kayabay paibat haanin, hiyay bitoka mo ye ikodang mo. Hika boy yatin babayi, paykabonoen ko. Hiyay anak nan yatin babayi, hiyabay ye mamokpok nin ō mo ket hika, mangapa kan mangayat ha bitih na.”

Hinabi nan Apo Dioh kanan bikat, "Ihompa kata ket domakap ka boy towapok ye kanen mo. Ta hika boy babayi, ket mapaykaholog. Ket hilay aanak mo boy aanak nin babayi, ket paytobagen ko hila. Oli ha hompa ko kamo, ket tapoken nin anak nin babayi ye o mo. Noba hika, kayaten moy tiked na."


{{https://api.unfoldingword.org/obs/jpg/1/en/360px/obs-en-02-10.jpg}}

Haanin, hinabi nan Apo Dioh ha babayi, wana, “Mag-idap kan mang-anak. Pahakop ka ha ahawa mo boy manombong ka kana.”

Ket hiyay hinabi na met nin Apo Dioh kanan babayi, wanae ya, "Mailab a tobat ye tanamen mon hakit ha panganak mo. Boy pabliyen moy ahawa a pag-apo mo."

{{https://api.unfoldingword.org/obs/jpg/1/en/360px/obs-en-02-11.jpg}}

Hinabi nan Apo Dioh kanan lāki, a wana, “Nanlenge ka ha ahawa mo boy nangan kan yabaytew a dawan kayo a imbawal
ko kamon kanen. Kaya-bay paibat haanin, manaynget kan mag-obda ha pagbi-ay yon minamangaamot. Malabong a didiwih ye tomobo ha lota a mamaidap kamo. Hiyay laman mon ibat ha lota ket mag-odong ya met ateed ha lota.” Haanin, hiyay Apo Dioh, nanyag yan pagtapih la a niyadi ha katat nin ayop.

Hinabi na met nin Apo Dioh kanan laki, wanae ya met, "Ihompa kata met ta kinalalabay mon hinombong ye ahawa mo, dinan ko. Kaya-bay mona ka po mag-idap bayo ka mamopol nin intatanaman mo. Boy ha pangamatey mo, mag-odong ye laman mo ha lota. Ket hiyay ahawa nan Adan, hinabtan nayan "Eba". Ta hiyay labay habieyn, "Ampamyay nin bi-ay". Olita hiyay Eba, mag-ilyadin indo nin kaganaan a tatao. Hiyay Apo Dioh, ambiyan na yay Adan boy Eba nin maihoot a pagtapih a katat ayop a dinyag a pagbado la.


{{https://api.unfoldingword.org/obs/jpg/1/en/360px/obs-en-02-12.jpg}}

Hinabi na po nin Apo Dioh, a wana, “Hiyay tao haanin, omon yayna kantawo ta oli ha kahalanan la, nagkamain hilan tinanda a tongkol ha manged boy maloke. Ket haanin, omon hila ahe makakan nin dawa nin hiyatin a kayo a ampamiay bi-ay, paalihen ko hila ihtin logal,” wanan Apo Dioh.

Hinabi nin Apo Dioh, "Nag-ilyadi hilayna met a omen katawo ye tatao. Boy tanda layna no manged o maloke. Aghilayna mangan nin dawan kayon bi-ay, ta aghilayna matey." Ket hiyay Apo Dioh, pinaalih na hilay mitaahawa ha matampa a pananamanan. Ket hiyay dinapat nin Apo Dioh, nangitobol yan mangayadet a mangakhaw a aanghil, a manalima ha anhelpan ha pananamanan ta omen main manaad nin tataon malabay mangan nin dawan kayon bi-ay.


//A Bible story from: Genesis 3//

**Tema: Mapatayaan yay Apo Dioh ha papangako na**

**Tetepet:**

1. Imbilin nan Apo Dioh kanan Abram a lakwanan nay Haran ta makew
ya ha logal itodo na kana. Hinyay babagay a an-itodo nan Apo Dioh a
lakwanan mo?

2. Hinyay malyadi tawon maadal ha bi-ay nan Abraham tongkol ha pang
-agad sa pangako nan Apo Dioh?

3. Hinyay mangaidap a babagay a an-ipadyag nan Apo Dioh kammo?
Main ka laweh pamteg a omen kanan Abraham?

**Tongkol kanan Apo Jesus:**
"Hiyay Manged a Balita a imbalita nan Apo Dioh kanan Abraham,
wanae ya, “Makaoli kamo, biyan ko hilan kangedan ye tatao ha
kaganaan a nanahyon.” (Galatia 3:8)