====== 15. Logal a Impangako nan Apo Dioh ======


{{https://api.unfoldingword.org/obs/jpg/1/en/360px/obs-en-15-01.jpg}}


Haanin, yatiyna ye panaon a looban lan Israelita ye logal a impangako nan Apo Dioh kanla. Kaya-bay hiyay Josue, namili yan loway lalaki boy hinabi na kanla a wana, “Doyongen yoy banwan Jerico ta hiemen yo no   mak-haw hilay kalaban tawo o ahe.” Panlomateng la ihtew, nahagana la yay Rahab a babayin babayadan ha hatew. Noba haanin, namteg yayna kanan Apo Dioh. Kaya-bay, hinaglapan na hilay lowan ihpiya omen la hila ahe makit nin hohondaloh ihtew. Ket nagpangako hila met kana, a wanla, “No lomoob kayiyna, adi ka angkalimo, ta homain mapano kanyon mipapamilya.”

{{https://api.unfoldingword.org/obs/jpg/1/en/360px/obs-en-15-02.jpg}}

No lomoob hilay Israelita ha logal a impangako nan Apo Dioh kanla, homain hilan kanayon a danan no aliwan lomipay hila ha Kabatowan Jordan. Hinabi nan Apo Dioh kanan Josue, “Paonaen mo hilay papadi.” Ket ha itodak layna dayi ye bibitih lan papadi ha kabatowan, tampol yaynan namal-an ye danan la. Ha wanabay, nakalipay hila ha kabatowan, ta namal-an ye dinanan la palakew ha Jerico.

{{https://api.unfoldingword.org/obs/jpg/1/en/360px/obs-en-15-03.jpg}}

Pamakalipay lan Israelita ha Kabatowan Jordan, hinabi nan Apo Dioh kanan Josue, “Dawohongen yoynay banwan Jerico. Hiyay ona mon dapaten, itobol yo hilay hohondaloh boy papadi yo a manliwod ha banwan Jerico, titiminghan bengat a liwod ha loob nin anem a mangaamot.” Ket hinombong lay hinabi nan Apo Dioh.

{{https://api.unfoldingword.org/obs/jpg/1/en/360px/obs-en-15-04.jpg}}

Ha ikapitoy mangaamot, ket nikapito hila po a okdo a nanliwod ha palibot nin banwa. Ha kahoyotan a panliwod la, legan ampantamboyok hilay papadi, ampangha hila met ye hohondaloh.

{{https://api.unfoldingword.org/obs/jpg/1/en/360px/obs-en-15-05.jpg}}

Ket ha pangha boy pantamboyok la, nayegma ye impalinpin a dapah a impangalad la ha banwa. Dinama lan Israelita ye banwan Jerico, ta wanabay ye imbilin nan Apo Dioh kanla. Noba hiyay Rahab boy pamilya na, homain napano kanla. Kaya-bay paibat kananyatew, nakimamagha hilayna kanlan Israelita. Ha nabalitaan nin kanayon a lalahi lan tatao ha Canaan ye dinyag lan Israelita ha banwan Jerico, nalimowan hilan tobat.

{{https://api.unfoldingword.org/obs/jpg/1/en/360px/obs-en-15-06.jpg}}


Hilay mahaley ihtew a tatao, hilay anhabtan Gibeon a maghan kalahin tao. Noba tinago la hilay Israelita, a wanla, “Agya mataang kayi kanyo, ket labay mi ye makitagem kanyo.” Nabay ya met ye Josue agya imbilin nan Apo Dioh ha hatew a ahe hila makitagem ha kanayon a kalahin tao ihtew ha Canaan.


{{https://api.unfoldingword.org/obs/jpg/1/en/360px/obs-en-15-07.jpg}}

Ha nabalitaan lan kanayon a kalahin tao ha Canaan ye dinyag lan anhabtan Gibeon, naymamagha hilan lomaban kanlan Gibeon. Ket hilay Gibeon, nangitobol hilan nangaanon tatao a makew kanan Josue ta habiyen la kana a, “Josue, tageman yo kayin lomaban.”


{{https://api.unfoldingword.org/obs/jpg/1/en/360px/obs-en-15-08.jpg}}


Haanin, natandaan nan Josue a hilay Gibeon, mahaley manayti ye logal la kanlan Israelita. Ket napoot yay Josue, ta aliwan peteg ye hinabi la ha hatew. Noba inihip na a, “Agya po man tinago la kayi, ket haglapan mi hilan teed, ta nakitagem hila kammi” wana ha ihip na. Kaya-bay tinipon nay hohondaloh na. Ket ha padeglem, kinomodang hilan palakew ha logal lan Gibeon. Ha pahanib, ikana la hilaynan labanan ye kanayon a kalahin tao a anlomaban kanlan Gibeon.

{{https://api.unfoldingword.org/obs/jpg/1/en/360px/obs-en-15-09.jpg}}

Ha pandowohong lan Israelita, nanaglap yay Apo Dioh kanla. Ket ha main anan antomakah, hiyay dinyag nan Apo Dioh, namaodan yan mangayadet a tabolinaw a namatey kanlan kalaban lan Israelita.

{{https://api.unfoldingword.org/obs/jpg/1/en/360px/obs-en-15-10.jpg}}

Hiyay Apo Dioh, pinatgen nay tige nin mangaamot ta-omen ya magboyot ye henag omen la hila mahipet ye kalaban la. Ket oli ha panaglap nan Apo Dioh, nanambot hilay Israelita ha labanan.

{{https://api.unfoldingword.org/obs/jpg/1/en/360px/obs-en-15-11.jpg}}

Pangayadi nin panambot lan Israelita, hilay napatla a Cananeo, naymamagha hilay naman a lomaban kanlan Israelita. Noba hiyay Josue boy hohondaloh na, hinambot la hilay Cananeo.

{{https://api.unfoldingword.org/obs/jpg/1/en/360px/obs-en-15-12.jpg}}

Pangayadi ye labanan, dinakay-dakay nan Apo Dioh ye logal a impangako na kanlan labinlowan lalahi lan tataon Israelita. Ket balang lalahi lan tataon Israelita, natanggap lay hadili lan logal. Ket hiyay Apo Dioh, pinatana na hilay lalahi lan tatao ha palibot nin ilwah nin Canaan.

{{https://api.unfoldingword.org/obs/jpg/1/en/360px/obs-en-15-13.jpg}}


Ha matoa yaynay Josue, tinipon na hilay kaganaan a Israelita. Hinabi nayna man kanla ye bibilin boy papangako nan Apo Dioh kanlan Israelita ha anti hila ha Mapantay nin Sinai.  Nagpangako hila ha balang magha, “Magpaholong kitawon magpakapeteg kanan Apo Dioh boy manombong kitawo ha bibilin na.”


//A Bible story from: Joshua 1-24//