====== 4. Hiyay Pangako nan Apo Dioh kanan Abraham ======

{{https://api.unfoldingword.org/obs/jpg/1/en/360px/obs-en-04-01.jpg?direct&}}

Ha kaboyotan nin panaon a pamigantah nin lanab, linomabong ana man ye tataō ihti ha babe lota boy mamagha po ye kalahin habi la. Noba ahe hila ampanombong ha bilin nan Apo Dioh a magtayak hilan makew ha kaganaan a lologal ha babe lota.

{{https://api.unfoldingword.org/obs/jpg/1/en/360px/obs-en-04-02.jpg?direct&}}

Malambong hila. Kaya-bay napaymamaghaan lay mangipaideng nin matagay a baag. Ta yatin matagay a baag, labay la yan miabot ha langit. Ha nakit nan Apo Dioh yati, tanda na a kapahalombangan kana. Kaya-bay anhigodowen na a malalabong po lano ye madyag lan mangaloke.

{{https://api.unfoldingword.org/obs/jpg/1/en/360px/obs-en-04-03.jpg?direct&}}

Ket hiyay dinapat nan Apo Dioh, pinahabi na hilan malabong a kalahin hahabi ta omen hilayna ahe mapaykataloh. Ket mapayngingihiyay hilayna. Ket oli ha ahe la pamaykataloh, ket napaytayak-tayak hilaynan nakew ha kanayon a lologal.

{{https://api.unfoldingword.org/obs/jpg/1/en/360px/obs-en-04-04.jpg?direct&}}

Haanin, ha pangayadi nin gatoh-gatoh a taon, main maghay laki a nagngalan nin Abram. Ket hiyay ngalan nin ahawa na, Sarai. Ket hiyay Abram, kinatongtong na yan Apo Dioh, a wana, “Alihan moy logal mo boy hilay papaltido mo, ta makew kawon miahawa ha logal a ipakit ko kammo.’’

{{https://api.unfoldingword.org/obs/jpg/1/en/360px/obs-en-04-05.jpg?direct&}}

Ket hiyay Abram boy ahawa na, nagtige hilaynan palakew ha logal a ipakit nan Apo Dioh kanla. Ha niabot hila ihtew, nagpangako yay Apo Dioh kana, a wana,

{{https://api.unfoldingword.org/obs/jpg/1/en/360px/obs-en-04-06.jpg?direct&}}

“Hilatin kaganaan a lologal a angkakit mo, ibyay ko kammo a tawiden lan lalahi mo."

{{https://api.unfoldingword.org/obs/jpg/1/en/360px/obs-en-04-09.jpg?direct&}}

Ket hilay lalahi mo, palabongen ko hila boy mag-ilyadi hilan mayadet a nahyon. Ket hikoyna haanin ye Apo Dioh yo. Boy inged kata ta omon la matandaan nin kalabongan a tatao ye ngalan mo. Boy inged ko hila met ye manginged kamo, noba hilay manoboy kammo, toboyan ko hila met. Ket makaoli ha lalahi mo a inged ko, inged ko hila met ye kaganaan a nanahyon.’’

{{https://api.unfoldingword.org/obs/jpg/1/en/360px/obs-en-04-08.jpg?direct&}}

Ket inihip nan Abram, a wana, “Ampamteg ako a topaden nan Apo Dioh ye kaganaan a impangako na kangko.” Kaya-bay hinabi nan Apo Dioh kanan Abram, “Oli ha pamteg mo kangko, an-ibilang katan matoynong”, wana. . Noba hiyay maidap, homain hila po a anak. Ket no wanabay, way-omon awod a matopad ye pangako nan Apo Dioh a hiyay Abram ye pangibatan nin mayadet a nahyon?

{{https://api.unfoldingword.org/obs/jpg/1/en/360px/obs-en-04-07.jpg?direct&}}

One day, Abram met Melchizedek, the priest of God Most High. Melchizedek blessed Abram and said, “May God Most High who owns heaven and earth bless Abram.” Then Abram gave Melchizedek a tenth of all he owned.

//A Bible story from: Genesis 11-15//
