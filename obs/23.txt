====== 23. The Birth of Jesus ======


{{https://api.unfoldingword.org/obs/jpg/1/en/360px/obs-en-23-01.jpg}}


Hiyay Maria ket nakataning yan ikahal nan Jose. Noba bayo hila napaylamo, natanam nan Maria, a naboktot ya, oli ha dinyag nan Ihpidito nin Dioh. Hiyay Jose a mangahawa kanan Maria, ket magha yan matoynong a tao. Kaya-bay inihip na a ihyay na yay Maria a homain nagtanda, ta ahe na ya labay a mipading-ey ye Maria.


{{https://api.unfoldingword.org/obs/jpg/1/en/360px/obs-en-23-02.jpg}}


Noba hiyay Jose, ha an-ihipen na yati, napakit ya kana ye pānobolen nin Dioh ha taynep na. Ket hinabi na kana a, “Jose a apo nan David, adi ka ampaglowa-lowa a mangahawa kanan Maria ta naboktot ya oli ha dinyag nin Ihpidito nin Dioh. Ket manganak yan maghay laki a pangalanan mon Jesus, a ta iligtah na hilay tatao ha kakahalanan la.”


{{https://api.unfoldingword.org/obs/jpg/1/en/360px/obs-en-23-03.jpg}}


Haanin ha nimata yay Jose, tinopad nay hinabi nin pānobolen nin Dioh kana. Kaya-bay pinag-ahawa na yaynay Maria. Noba ahe naya nilalay ye Maria angga ha ahe ya mianak ye ongi.


{{https://api.unfoldingword.org/obs/jpg/1/en/360px/obs-en-23-04.jpg}}


Kananyatew a panaon, hiyay Cesar Augusto a pinakamatagay a poon ha Roma, impabalita nay bilin na, a wana, “Impahabi nan Cesar Augusto a moli kawoyna ha hadili yon logal ta omon kawo magpalihta!” Kaya-bay noli hilaynay Jose boy Maria ha banwan Betlehem.


{{https://api.unfoldingword.org/obs/jpg/1/en/360px/obs-en-23-05.jpg}}


Ha anti hilayna ihtew ha banwan Betlehem, naabot anay panganak nan Maria. Ket namonganay yan maghay lāki. Haanin, linampinan na yay ongiꞌ na ta impaida na ya ha lambangan a panganan nin aayop. Ket ihtew hila kinomonin ha baey nin aayop ta homain hilaynan konaan a baey. Ket pinangalanan la yan Jesus.


{{https://api.unfoldingword.org/obs/jpg/1/en/360px/obs-en-23-06.jpg}}


Kananyatew a madeglem, main papahtol ha pagpahtolan nin aayop. Ampagpoyat hila. Ta ampanalima hilan totopa la. Haanin, hiyay maghay pānobolen nin Dioh, kapipikhaan napakit ya kanlan papahtol. Ket main henag a ibat ha langit a nakahnag kanla. Kaya-bay nalimwan hilan tobat. Noba naghabi yay pānobolen nin Dioh kanla, a wana, “Hey! Adi kawo angkalimo! Ta nakew ako ihtibay a mangihabi kanyo nin Manged a Balita a makaibiyay nin tobat a kalighaan kanlan kaganaan a tatao. Haanin a madeglem, main nianak ihtew ha banwa nan David. Hiyabay ye Criston Māngiligtah a impangako nan Apo Dioh a Mānakop nin kaganaan."


{{https://api.unfoldingword.org/obs/jpg/1/en/360px/obs-en-23-07.jpg}}


Yati ye pagkakitan yo ta omon yo ya matandaan. No makakit kawon maghay ongiꞌ a linampinan a nakaida ha lambangan a panganan nin aayop, ket yabaytew yaynay Māngiligtah”, wanan p<font 13px/arial;;#000000;;#ffffff>ā</font> nobolen nin Dioh. Kapipikhaan, malabong anay katalig nan kapadiho nan pānobolen nin Dioh a nangibat ha langit. Ket hilay kaganaan a p<font 13px/arial;;#000000;;#ffffff>ānobolen</font> <font 13px/arial;;#000000;;#ffffff>nin Dioh</font> , naymamagha hilan nanggalang kanan Apo Dioh, a wanla, “Galangen yay Apo Dioh a anti ha langit! Ket ihti ha babe lota, main anan katanaan kanlan tataon anlogoden nan Apo Dioh,” wanlan p<font 13px/arial;;#000000;;#ffffff>ānobolen</font> <font 13px/arial;;#000000;;#ffffff>nin Dioh</font> .


{{https://api.unfoldingword.org/obs/jpg/1/en/360px/obs-en-23-08.jpg}}


Kaya-bay magagah hilan nanige. Ket ha niabot hilayna ha Betlehem, nakit la yay Maria boy Jose a lamo la yay ongiꞌ a ampida ha lambangan a panganan nin aayop. Ha nakit la yay ongiꞌ, imbalita laynay hinabi nin anghel kanla tongkol kana. Ket nagtaka hilay kaganaan a tataon nakange ha hinabi lan papahtol. Haanin, nag-odong hilaynay papahtol ha pagpahtolan la. Ampanggalang hila boy ampandayaw hila kanan Apo Dioh oli ha nange boy nakit la.


{{https://api.unfoldingword.org/obs/jpg/1/en/360px/obs-en-23-09.jpg}}


Ha maghay mangaamot, linomateng ha Jerusalem hilay mangadonong a lalakin ampangimaton nin tige nan bontatala a nang-ibat ha dapit pihwakan. Haanin, nanepet hila kanan Poon Herodes, “Apo, ha dapit pihwakan a ibatan mi, main kayin nakit a bontatala. Hiyay bontatala ye pagkakitan no way-ihtew yan nianak ye Poon lan Jujudio. Kaya-bay nakew kayi ihti a manepet kammo no way-ihtew ya nianak. Ta makew kayin manggalang kana.” Ha anti hila po ha dān, nakit la yay na man ye bontatala. Ket hinombong lay henag nin bontatala a palakew ha pinangianakan kanan Jesus. Ha linomoob hilayna ha baey nin ayop, nakit la yay anak ha talig nan Maria a indo' na.


{{https://api.unfoldingword.org/obs/jpg/1/en/360px/obs-en-23-10.jpg}}


Ket nilomokob hilan nanggalang kana boy nilowat lay kakaget la. Ta in-ibiyay la kana ye balitok, insenso, boy pabango a mira.


//A Bible story from: Matthew 1; Luke 2//
