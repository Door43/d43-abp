====== 23. The Birth of Jesus ======


{{https://api.unfoldingword.org/obs/jpg/1/en/360px/obs-en-23-01.jpg}}


Nakataning yay Maria a magpakahal ha maghay matoynong a tao a nagngalan Jose. Ha natandaan nan Jose a boktot yaynay Maria, tanda na a aliwa nayan anak, kayabay inihip na a hiklito nayan ihyay ta-omen yan ahe mipading-ey ye Maria.


{{https://api.unfoldingword.org/obs/jpg/1/en/360px/obs-en-23-02.jpg}}


Hinabi nin anghel kanan Jose, "Adi ka malimo a mangikahal kanan Maria, ta naboktot ya makaoli ha kapalyadiyan nin Ihpiditon Dioh. Manganak yan laki ket pangalanan yo yan Jesus (hiyay labay habiyen Yaweh a Mangiligtah) ta hiyabay ye mangiligtah nin tatao ha kapadohaan nin kakahalanan la.


{{https://api.unfoldingword.org/obs/jpg/1/en/360px/obs-en-23-03.jpg}}


Kaya-bay hiyay Jose ingkahal nayay Maria boy inlamo na yayna ha baey la. Noba ahe nayan nilalay anggayna ha nanganak ya.


{{https://api.unfoldingword.org/obs/jpg/1/en/360px/obs-en-23-04.jpg}}


Madanon yaynan manganak ye Maria hatew ha imbilin nin gobilno nin Roma a katapolan moli ye kaganaan a tatao ha logal lan nangaonan totoa la ta-omen magpalihta. Kayabay hiyay Jose boy Maria paibat ha Nazareth a angkonaan la, nakew hilayna ha Betlehem. Ta ihtew ye logal nan Poon David a nangonan totoa la.

{{https://api.unfoldingword.org/obs/jpg/1/en/360px/obs-en-23-05.jpg}}


Ha linomateng hilayna ha banwan Betlehem, homain hilan mapagdagohan a baey. Kayabay ihtew hilayna napakha ha apon ayop ket ihtew ya naabotan nin panganak. Ket hiyay ongi impaida nan indo ha lambangan, olita homain id-an a naitaladan kana. Ket hiyay ongi, pinangalanan layan Jesus.

{{https://api.unfoldingword.org/obs/jpg/1/en/360px/obs-en-23-06.jpg}}


Kananyatew a madegelem, ha main makandin kataangan ha Betlehem main papahtol a ampagbantay nin totopa la. Kapipikhaan main anghel a ampakapolag ye kahnagan na ye nalakit kanla ket nalimowan hila. Haanin, hinabi nin anghel kanla, "Adi kawo angkalimo ta main akon manged a balita kanyo. Haanin met ateed a mangaamot, naianak yayna ha Betlehem ye Messiah a hiyay Apo!"



{{https://api.unfoldingword.org/obs/jpg/1/en/360px/obs-en-23-07.jpg}}


"Lakwen yo yan tapolen, makit yo ya lano ye maghay ongi a nalampinan a nakaida ha lambangan." Kapipikhaan main anan malabong a anghel a ampanggalang kanan Apo Dioh a wanla, "Galangen yay Apo Dioh ha langit boy magkamain dayin katanaan ihti ha babe lota boy kanlan tataon angkaaliketan nin Dioh!"

{{https://api.unfoldingword.org/obs/jpg/1/en/360px/obs-en-23-08.jpg}}


Ha ahe naboyot, naabot hilay papahtol ha angkonaan nan Jesus. Nakit la yay Jesus a nakaida ha lambangan a omen ha hinabi nin anghel kanla. Tobat ye aliket la ket nag-odong hilayna ha totopa ket nanggalang hila kanan Apo Dioh oli ha nange boy nakit la.

{{https://api.unfoldingword.org/obs/jpg/1/en/360px/obs-en-23-09.jpg}}


Ha mataang a banwa ha dapit pihwakan, nakakit hilay lalakin mangadonong ha titige nin bitoen nin naidoma ye henag na a bitoen ha lowang. Natalohan la a yati ye pagkakitan a naianak yaynay bayon Poon lan Jujudio.


{{https://api.unfoldingword.org/obs/jpg/1/en/360px/obs-en-23-10.jpg}}


Ket hilay lalakin mangadonong ha titige nin bitoen, ha nakit layay Jesus boy indo na, nanggalang hila kanan Jesus. Dinigalowan layan mangaalaga a digalo, pangayadi noli hilayna ha logal la.


//A Bible story from: Matthew 1; Luke 2//
