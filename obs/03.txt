====== 3. Hiyay Lanab ======

{{https://api.unfoldingword.org/obs/jpg/1/en/360px/obs-en-03-01.jpg}}


Ha kaboyotan nin panaon, legan anlomabong ye tatao ihti ha babe-lota, ket ampilalo met ye kalok-an la. Olin yati, hinabi nan Apo Dioh a, “Apoen koy kaganaan a angkabi-ay ihti ha babe-lota makaoli ha lanab.” (Genesis 6:5-7)


{{https://api.unfoldingword.org/obs/jpg/1/en/360px/obs-en-03-02.jpg}}

Noba main maghay tao a ampanombong kanan Apo Dioh, ket angkaaliketan na yan Apo Dioh. Hiyabay ye Noe. Hinabi nan Apo Dioh kana a, “Noe, manyag kan mayadet a bangka, ta lanaben koy babe-lota.”(Genesis 6:8-9, 13-14)

{{https://api.unfoldingword.org/obs/jpg/1/en/360px/obs-en-03-03.jpg}}

Hinabi nan Apo Dioh kanan Noe, a wana, “Hiyay kakadang nin balko, ket magatoh boy apatapo a mitodo. Lowampo boy tatloy mitodo ye bilal na. Ket hiyay katagay na, mapo boy tatlo met a mitodo boy tatloy baag na. Malabong ye hilid na boy maghan bengat ye ilwangan na. Ket yatin balka, dyag ya ha mangapah-ey a kayo.” Yatew ye impadyag nan Apo Dioh kanan Noe. Ket makaoli kananyatin mayadet a bangka, maligtah ye papamilya nan Noe boy hilay balang padih nin kaganaan a kalahin ayop. (Genesis 6:14b-16,18)


{{https://api.unfoldingword.org/obs/jpg/1/en/360px/obs-en-03-04.jpg}}

Ket dinyag nan Noe ye impadyag nan Apo Dioh kana. Nayhahaglap hilan mitatabapa. Ket oli ha kayadetan nin daong, malabong po a taon ye napalabah bayo ya nayadi. Boy legan andyagen lan mitatabapa ye daong, anhabiyen na met Noe kanlan tatao a, “Main lomateng a tobat a lanab. Katapolan a paghehean yoyna ye kakahalanan yo kanan Apo Dioh.” Noba ahe hila namteg kana ye tatao. (Gen. 7:5).


{{https://api.unfoldingword.org/obs/jpg/1/en/360px/obs-en-03-05.jpg}}

Hiyay Apo Dioh, intobol nayay Noe, a wana, “Manipon kawon malabong a pamamangan a kanen yo boy kanen nin aayop.” Ket ha naihadya anan kaganaan, hinabi nan Apo Dioh kanan Noe, a wana, “Noe, homlep kawoyna ha daong. Ilamo moy ahawa mo, aanak mo boy aahawa la.” Ha pamakange na ha hinabi nan Apo Dioh, hinomlep hilayna. Ket walo hilan kaganaan a hinomlep ha daong.

{{https://api.unfoldingword.org/obs/jpg/1/en/360px/obs-en-03-06.jpg}}

Boy pinahlep na met Apo Dioh ha mayadet daong ye maghan lāki boy maghan babayi ha balang kalahin ayop. Boy pinahlep na met Apo Dioh ye mani-piton padih nin kaganaan a kalahin aayop a malyadin ihagpa kana. Ket ha nakahlep hilaynan kaganaan, inleneb nan Apo Dioh ye ilwangan nin daong. (Gen. 7:8-9)

{{https://api.unfoldingword.org/obs/jpg/1/en/360px/obs-en-03-07.jpg}}

Ket ha ikapiton mangaamot, ingkana nayna ye odan boy linomwah ye hohobol ha loob nin 40 a mangaamot boy madeglem. Ket nalipoh ye matiboen babe-lota, agya hilay mangatagay a matondol. (Gen. 7:11)

{{https://api.unfoldingword.org/obs/jpg/1/en/360px/obs-en-03-08.jpg}}

Ket nangamatey hilay kaganaan a angkabi-ay ha babe-lota. Hilay napatla bengat a angkabi-ay, ket hiyay Noe boy kalalamoan na ha loob nin daong. (Gen. 7:21-23)

{{https://api.unfoldingword.org/obs/jpg/1/en/360px/obs-en-03-09.jpg}}

Ha tinomgen anay odan, limay bowan po ye napalabah bayo ya inomyak ye lanab. Ha maghay mangaamot, nipatanghad yay daong nan Noe ha maghay matagay a matondol. Noba ha kanayon a pahen nin logal, ket main po maalale a lanom. Tatloy bowan po ye napalabah bayo na nakit Noe a nilomwah anay kanayon a mamatondol. (Gen. 8:5)

{{https://api.unfoldingword.org/obs/jpg/1/en/360px/obs-en-03-10.jpg}}

Pangalabah nin apatapo a mangaamot, hiyay dinapat nan Noe, pinalpad na yay maghan owak ta-omen na matandaan no main anan namal-an a lota. Noba panlolompad naynan bengat, ta homain ya po makitan namal-an a malyadi nan hagpaan. (Gen. 8:6-7)

{{https://api.unfoldingword.org/obs/jpg/1/en/360px/obs-en-03-11.jpg}}


Ket ha ahe naboyot, namalpad yay naman ye Noe nin maghan kalapati, omen na matandaan no namal-an anay lota. Noba nag-odong ya met ateed, ta homain ya po hangan kayo a mahagpaan. Pangalabah nin piton mangaamot, pinalpad nayay naman ye kalapati. Ha ahe maboyot, nag-odong yan main kaget a bong nin ilamon a hadiwa. Naaliket yay Noe ta natandaan na a namal-an anay lota boy antomobo anan oman ye iilamon. (Gen. 8:8-12)

{{https://api.unfoldingword.org/obs/jpg/1/en/360px/obs-en-03-12.jpg}}

Hiyay Noe, nangagad yay naman nin piton mangaamot haka na yayna man pinalpad oman ye kalapati. Ket ahe yayna nag-odong ye kalapati. Kaya-bay naihipan nan Noe, a wana, “Ah, maka main yaynan mahagpaan! Hiyay labay habiyen, madanon anan mamal-an ye babe-lota.” (Gen. 8:12).

{{https://api.unfoldingword.org/obs/jpg/1/en/360px/obs-en-03-13.jpg}}

Ha pangalabah nin loway bowan, hinabi nan Apo Dioh kanan Noe, a wana, “Noe, lomwah kawoynan kaganaan ha daong. Ibohan yoyna ye kaganaan a aayop ta-omon la pon-en ye babe-lota.” Kaya-bay linomwah yay Noe boy papamilya na boy kaganaan a aayop. (Gen. 8:13-19).

{{https://api.unfoldingword.org/obs/jpg/1/en/360px/obs-en-03-14.jpg}}

Ha nakaonaoy hilaynan Noe ha bangka, nanyag ya nin pangihagpaan nin hagpa kanan Apo Dioh. Ket inhagpa na kanan Apo Dioh ye kaganaan a kalahin a ayop a malyadin ihagpa. Ket naaliket yay Apo Dioh. Kaya-bay in-inged na yay Noe boy hilay papamilya na. (Gen. 8:20).

{{https://api.unfoldingword.org/obs/jpg/1/en/360px/obs-en-03-15.jpg}}

Hinabi nan Apo Dioh, “Agkoynan ihompa ye babe lota oli ha didiyag nin tao, agya tanda kon makahalanan ya paibat ha anak ya.” [Noe, an-ipangako ko kamo a ahe koyna omanen a lanaben ye babe-lota. Ahe ko damaen ye babe-lota makaoli ha lanab agya makahalanan hila po ye tatao] (Gen. 8:21).

{{https://api.unfoldingword.org/obs/jpg/1/en/360px/obs-en-03-16.jpg}}

Ket hiyay Apo Dioh, nangikonin nin bowakaw {Pangayadi, nagpakit yay Apo Dioh nin bowakaw] ha owep [sky, not clouds] bilang pagkakitan nin pangako na. Kaya-bay balang makit ye bowakaw, maihipan nan Apo Dioh boy tatao ye pangako na. (Gen. 9:12-17).

//A Bible story from: Genesis 6-8//

