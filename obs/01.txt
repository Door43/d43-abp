====== 1. Hiyay Pamalhowa ======



{{https://api.unfoldingword.org/obs/jpg/1/en/360px/obs-en-01-01.jpg}}

Ha kaona-onaan nan panaon, pinalhwa nan Apo Dioh ye langit boy lota. Ha hatew, ahe po angkakit ye babe lota ta pawa nin lanom boy maliteh. Hiyay Ihpidito nan Dioh a bilang angin, anti ya ha babe lanom.

Wanae ye pangipaibat nin pamalhowa. Pinalhowa nin Apo Dioh ye kaganaan a babagay ha loob nin anem a mangaamot. Hiyay matiboen logat ket pawa po maliteh, boy lowan ya po ha hatew. Boy homain po nin agya hinyaman a babagay a ahe makaoli ha dinyag na. Noba hiyay Ihpiditon Dioh, anti ya ha babe nin lanom.


{{https://api.unfoldingword.org/obs/jpg/1/en/360px/obs-en-01-02.jpg}}


Haanin, hinabi nin Apo Dioh,a wana, “Magkamain mahnag.” Ha hinabi na yatew, hinomnag ana. “Manged ti mahnag,” wanan Apo Dioh. Hiyay mahnag, pinangalanan nan mangaamot. Hiyay maliteh met, pinanglanan na yan madeglem. Haanin, nalabah anay onan mangaamot.

Hinabi nin Dioh, <<Magkamain mahnag>>, Ket hinomnag anan peteg. Ha nakit nan Apo Dioh ye mahnag a dinyag na, ket naaliket ya. Ket hiyay mahnag, pinangalanan na yan mangaamot. Noba hiyay maliteh, inihyay na ya ha mahnag. Ket pinangalanan na yan madeglem. Ha onan mangaamot a pamalhowa nin Dioh, ket inona nan dinyag ye mahnag.


{{https://api.unfoldingword.org/obs/jpg/1/en/360px/obs-en-01-03.jpg}}


Ikalwan mangaamot, hiyay lanom, pinayngihiyay nan Apo Dioh. Hiyay kagitna, impalakew na ha matag-ay boy kanan yatew, nag-ilyadin oep. Hiyay lanom a anti ihti ha aypa, pinangalanan na yan dagat.

Ha ikalwan mangaamot met a pamalhowa nin Dioh, nanyag yan lowang makaolin bengat ha habi na. Ket yati ye nangipahiyay nin lanom a anti ha matagay boy lanom a anti ha aypa.


{{https://api.unfoldingword.org/obs/jpg/1/en/360px/obs-en-01-04.jpg}}


Ikatlon mangaamot, pinayngihiyay nan Apo Dioh ye lanom a anti ihti ha aypa omon ya lomwah ye lota. 

Ha ikatlon mangaamot, pinayngihyay nin Apo Dioh ye lanom boy lota a anti ihti ha aypa. Ket hiyay lota, pinangalanan na yan "logal". Ket hiyey lanom ihti ha aypa, pinangalanan na yan "dagat". Ha nakit nan Apo Dioh yatin dinyag na, naaliket ya.


{{https://api.unfoldingword.org/obs/jpg/1/en/360px/obs-en-01-05.jpg}}


Ha nilomwah ye lota, hinabi nan Apo Dioh, a wana, “Hiyay lota, toboan yan ilamon, kayo, boy tamanan a ampandawa nin malyadin pangwaan bini.” Haanin, nalyadin yati a hinabi nan Apo Dioh.

Pangayadi yati, hinabi nan Apo Dioh, a wana, “Labay kon tomobo ye kaganaan a kalahin kakayo boy iilamon.” Ket napalyadi nan peteg. Yatin dinyag na, ket naaliket ya.


{{https://api.unfoldingword.org/obs/jpg/1/en/360px/obs-en-01-06.jpg}}


Ikaapat a mangaamot, hinabi nan Apo Dioh a magkamain mangaamot ha langit a mamiay nin mahnag ha babe lota. Hinabi na po a magkamain boan ha langit boy bito-en a mamiay nin mahnag ha babe lota. Yabayti ye hinabi nan Apo Dioh ket nalyadi yayna.

Ha ikaapat a mangaamot, pinalhowa nan Apo Dioh ye kaamotan/mangaamot, bowan, boy bitoen. Ket hilayati ye ampamahnag ha logal. Hilati met ateed ye ampangobayan nin mamangaamot boy mamadeglem, boy ampangobayan nin papanaon. Ha nakit nan Apo Dioh yatin dinyag na, naaliket yaynaman.


{{https://api.unfoldingword.org/obs/jpg/1/en/360px/obs-en-01-07.jpg}}

Ikaliman mangaamot, hinabi nan Apo Dioh a magkamain mangayadet a ikan boy magkamain nin tobat a kalabongan malanghit a angkabi-ay ha lanom. Hinabi na po nin Apo Dioh a magkamain nin hadihadi a manok a anlompad. Ha nayadi yayna yabaytew, hinabi na kanla, a wana, “Manganak kawo omon kawo lomabong.”

Ha ikaliman mangaamot, hinabi nan Apo Dioh, a wana, “Magkamain nin kaganaan a kalahin angkabi-ay ha dagat, boy kaganaan a kalahin mamanok.” Ket nalyadi yati. Ha nakit nan Apo Dioh yatin dinyag na, ket naaliket ya. Boy ininged na hilayatin angkabi-ay.


{{https://api.unfoldingword.org/obs/jpg/1/en/360px/obs-en-01-08.jpg}}

Ikaanem a mangaamot, hinabi nan Apo Dioh a magkamain nin ayop a omon ha baka, damwag, kabayo, oyha, bake, baboy, bikat, aho, koting, boy kaganaan a kalahi a ayop a angkakit tao haanin ha babe lota. Ha nakit nin Apo Dioh yati a dinyag na, naaliket ya.


Ha ikaanem a mangaamot, hinabi nan Apo Dioh, a wana, "Magkamain nin kaganaan a kalahin aayop ihti ha babe lota." Ket nalyadi yati. Kaya-bay main anan aayop ha mabakil, aayop a andomakap, boy main anan aayop a mangahilib ha lale/binagbag. Ha nakit nan Apo Dioh yatin dinyag na, ket naaliket yan oman.


{{https://api.unfoldingword.org/obs/jpg/1/en/360px/obs-en-01-09.jpg}}

Haanin, hiyay Apo Dioh, hinabi na,a wana, “Manyag akoynan tao.” Ha nayadi nan hinabi yatew, nangwa yan lota a diagen nan laman nin tao. Onan dinimeng na kanan yatew a lota kete ō, mata, talinga, bebey, balongoh, gamet, boy bitih. Ha nayadi na yan dinyag, ineyepan nay balongoh na ta omon yayna magkamain nin bi-ay.

Pangayadi nin yatin dinyag na, hinabi nan Apo Dioh, a wana, “Manyag kitawoynan tatao. Diyagen tawo hilan kalopa tawo, ta hilabay ye mamaala nin logal boy kaganaan a ayop.” 


{{https://api.unfoldingword.org/obs/jpg/1/en/360px/obs-en-01-10.jpg}}

Haanin, pinakatoloy na yay tao. Yabayti yay tao a onan dinyag nan Apo Dioh ket laki ya. Pinangalanan na yan Adan. Haanin, hiyay Apo Dioh, nanyag yan matampa a logal a konaan nan Adan omon na yan mabantayan a manged.ye Iden ye ngalan nan yabaytew a logal. Ha hatew, hilay ayop a pinalhwa nan Apo Dioh, inlakew na hila kanan Adan ta hiyay Adan ye mamiay nin ngalan kanlan balang magha  kanla.

Hiyay dinapat nan Apo Dioh, nangwa yan lota ta diyagen lan lopan lakin pagkatao. Ha nayadi lan dinyag, ineyepan na ya ket nabi-ay ya. Ket pinangalanan na yan Adan. Boy nanyag ya met ye Apo Dioh nin maghan logal a pananamanan, ta hiyay Adan ye pabaalaen na ha pananamanan.


{{https://api.unfoldingword.org/obs/jpg/1/en/360px/obs-en-01-11.jpg}}

Ha bonak nin yabaytew a logal, main loay poon kayo. Hiyay magha, ampamiay bi-ay, hiyay magha, ampamiay tinanda tongkol ha manged boy maloke. Haanin, hinabi nin Apo Dioh kanla,a wana, “Hiyay dawa nin kaganaan a kayo ihti, malyadi yon kanen, noba hiyay dawa nin kayon ampamiay tinanda tongkol ha manged boy maloke, ahe yo angkanen, ta no mangan kawon dawa nin yain, akayo matey kawo.”

Ha bonak nin pananamanan, main yan intanem ye Apo Dioh a lowan poon kayon nakidoma. Hiyay maghan poon kayo, ket poon yan bi-ay. Ket hiyay kakalwa, hiyabay ye makapipatanda nin manged boy maloke. Imbilin nan Apo Dioh kanan Adan, a wana, "Malyadi mon kanen ye kaganaan a makan a dawang kayo ihtibay, powida tanay dawan poon kayon ampakapipatanda nin manged boy maloke." Boy imbilin na met a matey no kanen na yatin dawa.

{{https://api.unfoldingword.org/obs/jpg/1/en/360px/obs-en-01-12.jpg}}

Haanin, hinabi nan Apo Dioh, a wana, “Aliwan manged a hiyay tao, bobokod na. Kaya-bay manyag ako nin pagkalamo nan Adan.”

“Aliwan manged a mambokod yay tao,” wanan Apo Dioh. Ta homain yan kapadihoy Adan, boy aayop bengat ye kalamo na.


{{https://api.unfoldingword.org/obs/jpg/1/en/360px/obs-en-01-13.jpg}}


Haanin, hiyay Adan, pinakatoloy na yan Apo Dioh nin maiplek, bayo ya nangoyoh nin maghay tagyang nan Adan ta dinyag na yan babayi. Ha nimata yay Adan, nakit na  a main yaynan kalamo.

Ket hiyay dinapat nan Apo Dioh, pinakatoloy na yay Adan. Ha maiplet anan katoy nan Adan, nangohpok yay Apo Dioh nin maghay bot-on tagyang nan Adan. Ta dinyag na yan maghay babayi. Ha nimokat yay Adan, impakit na yan Apo Dioh kanan Adan ye babayi a dinyag nan Apo Dioh.


{{https://api.unfoldingword.org/obs/jpg/1/en/360px/obs-en-01-14.jpg}}

Matampa a babayi ye dinyag nan Apo Dioh. Naaliket yay Adan ta main yaynan kalamo. Ket Eva ye impangalan nan Adan kanan babayin pagkalamo na.

Ha nakit nayan Adan ye babayi, nimata yan angkaaliket, a wana, "Hah-ha! Main akoyna met kapadihon mapaglamo ko. Pangalanan ko yan "babayi" ta ibat ya kanan "laki". Oli kanan yatin nalyadi, ket lakwanan laynan lalaki ye totoa nin balang magha kanla. Ta maylamolamo hilayna ha balang magha kanlan miahawa. Ta laki boy babayin miahawa, ket maymamagha hilayna.


{{https://api.unfoldingword.org/obs/jpg/1/en/360px/obs-en-01-15.jpg}}

Haanin, hinabi nan Apo Dioh kanla, a wana, “Magpakalabong kawo boy hikao ye manalima ha kaganaan a aayop. Bian kataon kanen yo boy kanen nin aayop.”

Dinyag nan Apo Dioh ye laki boy babayi a kapadiho na. Ket ininged na hilan lowa boy hinabi na kanla, a wana, "Pakalabongen yoy aanak yo ta pon-en yon tatao ye logal!" Lalao yan angkaaliket ye Apo Dioh ha nakit nan haingan antomampa, didinyag na. Angkaaliket yan tobat kanlan hilatin dinyag na. Ket yati ye nalyadi ha ikaanem a mangaamot.


{{https://api.unfoldingword.org/obs/jpg/1/en/360px/obs-en-01-16.jpg}}


Ikapiton mangaamot, hiyay Apo Dioh, nagpainawa ya ta nayadi nayna ye dinyag na.

Ahe po naabot ye ikapiton mangaamot, inyadi nan Apo Dioh ye kaganaan a obda na. Ket nagpainawa ya ha ikapiton mangaamot. Dinyag nan manged yatin mangaamot boy kaptegan, ta wanabay ye pag-obda nan Apo Dioh ha kaganaan a babagay.


//A Bible story from: Genesis 1-2//

**Tema: Kapalyadiyan nan Apo Dioh**

**Tetepet:**

  - Hinyay malyadi tawon makit ha kapalyadiyan nan Apo Dioh?
  - Kaganaan a pinalhwa nan Apo Dioh, hinabi na a manged ya. No wanabay ye ihip nan Apo Dioh, way-omen ye ihip na tongkol kantawon Ayta?
  - Hinyay labay nan Apo Dioh a diyagen tawo ha ikapiton mangaamot?

**Tongkol kanan Apo Jesus:**
"Makaoli kanan Apo Jesus, pinalhowa nay kaganaan a anti ha langit boy
kaganaan a anti ihti ha babe lota. Pinalhwa nay kaganaan a angkakit
boy kaganaan a ahe angkakit a omen kanlan ihpiditon ampanakop boy
ampamaala kanlan ampamoon boy ihpiditon main kapalyadiyan. Bayo
napalhowa ye hinyaman a babagay ihti ha babe lota, ket anti yaynay
Apo Jesu Cristo. Ket makaoli kana, ampagpaholong a magnap ye
kaganaan a anti ha babe lota." (Colosas 1:16-17)