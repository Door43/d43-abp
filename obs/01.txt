====== 1. Hiyay Pamalhowa ======

{{https://api.unfoldingword.org/obs/jpg/1/en/360px/obs-en-01-01.jpg?direct&}}

Wanae ye pandogi nin kaganaan. Hiyay onan pinalhowa nan Apo Dioh ket babe-lota. Ket ha babe-lota ket homain po hinyaman a makit o angkabi-ay, ta pawa lanom po boy maliteh. Ket hiyay Ihpiditon Dioh, ampagtige ya ha babe lanom. (Gen 1:1-2)

{{https://api.unfoldingword.org/obs/jpg/1/en/360px/obs-en-01-02.jpg?direct&}}

Hinabi nin Dioh a, “Magkamain henag.” Ket nagkamain yan peteg. Ket ha nakit nan Apo Dioh ye dinyag na, naaliket ya. Ket pinayngilbo nay henag boy maliteh. Hiyay henag, hinabtan na yan “mangaamot”. Hiyay maliteh, pinangalanan na yan madeglem. Hilayati ye pinalhowa na ha onan mangaamot. (Gen 1:3-5)

{{https://api.unfoldingword.org/obs/jpg/1/en/360px/obs-en-01-03.jpg?direct&}}

Ha ikalwan mangaamot, hinabi nan Apo Dioh, “Magkamain nin pietan ye lanom. Ket nagkamain nin pietan. Hiyay kagitna, nipatagay ya a nag-ilyadin owep. Hiyay nabantak ha aypa, nag-ilyadin dagat.” (Gen 1:6-8)

{{https://api.unfoldingword.org/obs/jpg/1/en/360px/obs-en-01-04.jpg?direct&}}

Ha ikatlon mangaamot, pinayngilbo nan Apo Dioh ye lota boy lanom. Hiyay namal-an, pinangalanan na yan “lota”. Ket hiyay lanom, pinangalanan na yan “dagat”. Ha nakit nan Apo Dioh ye dinyag na, naaliket ya. (Gen. 1:9-10).

{{https://api.unfoldingword.org/obs/jpg/1/en/360px/obs-en-01-05.jpg?direct&}}

Pangayadi, hinabi nan Apo Dioh, a, “Tomobo ha lota ye kaganaan a kalahin kakayo boy iilamon.” Ket tinomobo yabay. Ha nakit nan Apo Dioh ye dinyag na, naaliket ya. (Gen. 1:11-13)

{{https://api.unfoldingword.org/obs/jpg/1/en/360px/obs-en-01-06.jpg?direct&}}

Ha ikaapat a mangaamot, hinabi nan Apo Dioh, “Magkamain nin mangaamot, bowan, boy bitoen ha langit a mamahnag ha babe lota.” Ket nagkamainbay. Makaoli kanlan hilain, matandaan tawo ye panlomabah nin mangaamot o madeglem, bowan o taon. Ha nakit nan Apo Dioh ye dinyag na, naaliket ya. (Gen. 1: 14-19.)

{{https://api.unfoldingword.org/obs/jpg/1/en/360px/obs-en-01-07.jpg?direct&}}

Ha ikaliman mangaamot, hinabi nan Apo Dioh, a wana, “Magkamain nin nakahinadi a angkabi-ay ha dagat, boy magkamain met nin kaganaan a kalahin mamanok ha lowang.” Ket nagkamainbay. Ha nakit nan Apo Dioh ye dinyag na, naaliket ya. Ket in-inged na hila boy hinabi na a, “Magpakalabong kawo ta pon-en yoy babe-lota.” (Gen. 1:20-23.)

{{https://api.unfoldingword.org/obs/jpg/1/en/360px/obs-en-01-08.jpg?direct&}}

Ha ikaanem a mangaamot, hinabi nan Apo Dioh, a wana, “Magkamain nin kaganaan a kalahin aayop ha lota.” Ket nagkamainbay. Ha nakit nan Apo Dioh ye dinyag na, naaliket ya. (Gen. 1:24-25.)

{{https://api.unfoldingword.org/obs/jpg/1/en/360px/obs-en-01-09.jpg?direct&}}

Haanin, hinabi nan Apo Dioh, a wana, “Manyag kitawon tao. Diyagen tawo yan kawangih tawo. Hiyabay ye mamaala ha babe-lota boy kaganaan a aayop.”(Gen. 1:26-27)

{{https://api.unfoldingword.org/obs/jpg/1/en/360px/obs-en-01-10.jpg?direct&}}

Hiyay dinyag nan Apo Dioh, nangwa yan lota ket dinyag na yan laki. Pangayadi, ineyepan nay balongoh na, ket nagkamain yan bi-ay. Pinangalanan na yan Adan boy nanyag yay Apo Dioh nin maghan logal a pananamanan, ket hiyay Adan ye pinabaala na ha pananamanan. (Gen. 2:7.)

{{https://api.unfoldingword.org/obs/jpg/1/en/360px/obs-en-01-11.jpg?direct&}}

Ha bonak nin pananamanan, main yan intanem ye Apo Dioh a loway poon kayon nakidoma. Hiyay magha, poon yan makaibyay bi-ay. Ket hiyay ikalwa, poon yan makaibyay nin tinanda ha manged boy maloke. Imbilin nan Apo Dioh kanan Adan, a wana, “Malyadi mon kanen ye kaganaan a dawan kayo ihtibay, powida tanay dawan poon kayon makaibyay tinanda ha manged boy maloke. Ta no kanen mo yatew, matey ka.” (Gen. 2:16-17.)

{{https://api.unfoldingword.org/obs/jpg/1/en/360px/obs-en-01-12.jpg?direct&}}

Haanin, hinabi nan Apo Dioh, a wana, “Aliwan manged a hiyay tao, bobokod na.” Hinabi na yatew, ta homain yan mapagkalamo ye Adan. ( Gen. 2:18.)

{{https://api.unfoldingword.org/obs/jpg/1/en/360px/obs-en-01-13.jpg?direct&}}

Haanin, hiyay Adan, pinakatoloy na yan Apo Dioh nin maiplek, haka ya nangoyoh nin maghay tagyang na, ket dinyag na yan babayi. Ha nimokat yay Adan, nakit na a main yaynan kalamo. (Gen. 2:21.)

{{https://api.unfoldingword.org/obs/jpg/1/en/360px/obs-en-01-14.jpg?direct&}}

Ha nakit nayan Adan ye babayi, nimata yan angkaaliket, a wana, “Hah-ha! Halamat, ta main akoynan kapadiho a mapaglamo. Pangalanan ko yan ‘babayi’.” Yati ye hangkan a lakwanan nayan laki ye totoa na, ta maylamo hilaynan miahawa boy mag-ilyadi hilaynan mamagha. (Gen.2: 23-24.)

{{https://api.unfoldingword.org/obs/jpg/1/en/360px/obs-en-01-15.jpg?direct&}}

1.16 Dinyag nan Apo Dioh ye laki boy babayi a kawangih na. Ket in-inged na hilan lowa boy hinabi na kanla, a wana, “Magpakalabong kawo boy pon-en yoy aanak yo ye babe-lota!” Ha nakit nan Apo Dioh ye dinyag na, naaliket yan tobat. Ket yati ye nalyadi ha ikaanem a mangaamot.

{{https://api.unfoldingword.org/obs/jpg/1/en/360px/obs-en-01-16.jpg?direct&}}

Ha ikapiton mangaamot, nayadi naynan Apo Dioh ye kaganaan a pamalhowa na. Kaya-bay nagpainawa ya. In-inged nay ikapiton mangaamot boy dinyag na yan nahantowan. Wanabay ye pamalhowa nan Apo Dioh nin kaganaan a babagay.

//A Bible story from: Genesis 1-2//
