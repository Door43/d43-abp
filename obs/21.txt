====== 21. Impangako na yan Apo Dioh ye Māngiligtah ======


{{https://api.unfoldingword.org/obs/jpg/1/en/360px/obs-en-21-01.jpg}}

Ha hatew po, hiyay Apo Dioh, inihip nayna a mangitobol yan Māngiligtah nin tatao. Ha nagkahalanan yay Adan boy Eba, yati ye impangako nan Apo Dioh kanla, hinabi na a, “Maabot lano ye panaon, ket magha kanlan lalahi yo ye mamitpit nin ō nan bikat.” Hiyay labay habiyen nin bikat ket hiyay Satanas a nanalingo kanan Eba ha hatew.

{{https://api.unfoldingword.org/obs/jpg/1/en/360px/obs-en-21-02.jpg}}

Hiyay Apo Dioh, impangako na met kanan Abraham, a wana, “Makaoli kamo, inged ko hilay kaganaan a lalahi.” Yatin kangedan ket hiyay panlomateng nin Māngiligtah.

{{https://api.unfoldingword.org/obs/jpg/1/en/360px/obs-en-21-03.jpg}}

Hiyay Apo Dioh, impangako na met kanan Moises a mangitobol yan maghan ppdopita a omen kana. Magha po yati kanlan impangako nan Apo Dioh a tongkol kanan Māngiligtah.

{{https://api.unfoldingword.org/obs/jpg/1/en/360px/obs-en-21-04.jpg}}

Ha hatew, impangako na met Apo Dioh kanan Poon David, a magha kanlan aapo na ye Māngiligtah, a wana, “Hiyay impangako ko kanan Adan boy Eba, Abraham boy Moises, ket hiya met ateed kammo, ta mangibat ya lano ha aapo mo ye Māngiligtah.”

{{https://api.unfoldingword.org/obs/jpg/1/en/360px/obs-en-21-05.jpg}}

Ha hatew, impahabi nan Apo Dioh kanan Jeremias, a wana, “Manyag akon bayon kahondoan kanlan tatao. Ha hatew, hiyay bibilin ko ket inholat ko ya ha dadapah. Noba haanin, iholat koynay bibilin ko ha poho la. Ket hilay mamigbig kangko ye diyagen kon pagtao ko. Ket patawaden ko hila ha kakahalanan la.” Mandogi yati ha panlomateng nin Māngiligtah.

{{https://api.unfoldingword.org/obs/jpg/1/en/360px/obs-en-21-06.jpg}}

Hinabi la po nin popodopita a hiyay Māngiligtah, ket magha yan podopita, padi, boy poon. Hiyay podopita, magha yan taon mangiabot kanlan tatao nin nange na kanan Apo Dioh. Wanabay met lano ye diyagen nan lomateng a Māngiligtah. Ta hiyay Māngiligtah ye genap a podopita.


{{https://api.unfoldingword.org/obs/jpg/1/en/360px/obs-en-21-07.jpg}}

Hiyay Māngiligtah ye maghay padi. Hiyay padi nin Jujudio ye ampangihagpa kanan Apo Dioh ta-omen mapatawad ye kakahalanan nin tatao boy hiya met ateed ye mangipakigwang kanla. Hiyay Māngiligtah, hadili nan laman ye ihagpa na ta-omen mapatawad ye kakahalanan nin tatao. Ta hiyay Māngiligtah ye genap a padi.

{{https://api.unfoldingword.org/obs/jpg/1/en/360px/obs-en-21-08.jpg}}

Hiyay Māngiligtah, magha yan poon. Hiyay poon, hiya met ye ampanohga boy ampanakop kanlan tatao ha panakopan na. Hiyay Māngiligtah ye manohga kanlan tatao ihti ha babe-lota, ket matoynong ye panohga na. Boy mikno ya lano ha pamiknoan nan Poon David a kaapoapowan na boy manakop yan homain anggaan ha babe-lota. Ta hiyay Māngiligtah ye genap a poon.


{{https://api.unfoldingword.org/obs/jpg/1/en/360px/obs-en-21-09.jpg}}


Hilay popodopita, malabong a babagay ye inhola la a mangalyadi ha bi-ay nan Māngiligtah. Hinabi nan Malakias, a wana, “Bayo lomateng ye Māngiligtah, mona ya po a lomateng ye makapalyadiyan a podopita.” 

Hiyay Isaias, hinabi na met, a wana, “Ianak ya lanon maghay balatang ye Māngiligtah." 

Hiyay Mikas, inhola na met, a wana, “Maianak ya lanoy Māngiligtah ha banwan Betlehem.”

{{https://api.unfoldingword.org/obs/jpg/1/en/360px/obs-en-21-10.jpg}}


Inhola la po nin popodopita no way-omen ye pagbi-ay nan Māngiligtah. Hiyay Isaias, inhola na a, “Komonin ya lanoy Māngiligtah ha plobinhyan Galilea. Ket liwaliwaen na hilay angkalele. Boy ipatanda na a malihway hilaynay naipoh boy hilay nakapidiho.” 
Hinabi na po nin podopita Isaias, “Paitaahen na hilay ampaghakit, omel, teek, kapkap boy lompo.”

{{https://api.unfoldingword.org/obs/jpg/1/en/360px/obs-en-21-11.jpg}}

Noba hinabi na met podopita Isaias a kapootan la ya lano boy ahe la ya balayen a hiyabay ye Māngiligtah. Hinabi la po a, “Lipotan yan maghay gayyem na.” 
Hiyay Zakarias, inhola na met, a wana, “Main lanon mangipaloke kana ha alaga nin 30 a pilak.”
Hilay kanayon a popodopita, hinabi la met a, “Pateyen la yan tatao boy payhogalan lay babado na.”

{{https://api.unfoldingword.org/obs/jpg/1/en/360px/obs-en-21-12.jpg}}

Impatanda la po nin popodopita no way-omen ye pagkamatey nan Māngiligtah. Inhola nan Isaias a “Lod-an la yay Māngiligtah, omihen boy bogbogen laya. Pangayadi, binghoen la ya legan nakapako ya ha kodoh anggan ha matey ya. Ket matey ya ha pietan nin lowan māgkahalanan.”


{{https://api.unfoldingword.org/obs/jpg/1/en/360px/obs-en-21-13.jpg}}

Hiyay Māngiligtah, homain yan kahalanan. Noba mapadohaan yan teed oli ta hiyabay ye mananggap nin padoha ha kakahalanan nin tatao. Olin yati, main anan katanaan ye tatao kanan Apo Dioh.

{{https://api.unfoldingword.org/obs/jpg/1/en/360px/obs-en-21-14.jpg}}

Hiyay kakahalanan lan tatao ye hangkan nin kamateyan nin Māngiligtah. Noba aliwan bengat angga ihtew, ta inhola la met nin popodopita a bi-ayen na yan oman Apo Dioh. Ket oli ha pagkamatey boy pagkabi-ay nan oman nin Māngiligtah, nignap anay inihip nan Apo Dioh a kaligtahan nin tao. Ket nandogi yaynay bayon kahondoan nan Apo Dioh kanlan tatao.

{{https://api.unfoldingword.org/obs/jpg/1/en/360px/obs-en-21-15.jpg}}

Malabong ye impakit nan Apo Dioh kanlan popodopita na tongkol ha panlomateng nan Māngiligtah. Noba maigit anan 400 a taon po ye malabah bayo ya lomateng ye Māngiligtah kanlan tatao ihti ha babe-lota. Ta ha panaon a intipan nan Apo Dioh, itobol naynay Apo Jesus a Māngiligtah.


//A Bible story from: Genesis 3:15; 12:1-3; Deuteronomy 18:15; 2 Samuel 7; Jeremiah 31; Isaiah 59:16; Daniel 7; Malachi 4:5; Isaiah 7:14; Micah 5:2; Isaiah 9:1-7; 35:3-5; 61; 53; Psalm 22:18; 35:19; 69:4; 41:9; Zechariah 11:12-13; Isaiah 50:6; Psalm 16:10-11//