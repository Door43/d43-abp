====== 10. Mapo a Pamaidap ======

{{https://api.unfoldingword.org/obs/jpg/1/en/360px/obs-en-10-01.jpg}}

Hiyay Moises boy Aaron, nakew hilan makitongtong kanan Poon Paraon. Hinabi la kana, a wanla, “Anggalangen a Poon Paraon, katapolan a palobohan mo hilan omalih ye Israelita, ta yati ye kalabayan nan Apo Dioh.” 

Noba kinomaili yan bengat ye Poon Paraon, a wana, “Agko malabay ta ahe ko ya katatanda yatin Dioh yo!” Ket agna hila pinalobohan, no aliwan lalo na hilayna ingat pinaidapan.

{{https://api.unfoldingword.org/obs/jpg/1/en/360px/obs-en-10-02.jpg}}

Hiyay Poon Paraon, pihahabi na a, “Ahe ko hila palobohan a omalih!” Ket hiyay Apo Dioh, nangipalwah yan 10 a kalahin pamaidap a mamaidap kanlan Egipsio. Boy hinabi na a, “Labay kon ipakit a omiigit po ye kapalyadian ko dinan ha kapalyadian nan Poon Paraon boy kapalyadian nin diohdiohan na.”

{{https://api.unfoldingword.org/obs/jpg/1/en/360px/obs-en-10-03.jpg}}

Pinag-ilyadi nan daya nin Apo Dioh ye lanom ha kabatowan a anhabtan Nilo. Ha nakatanam hilan idap, nakew yayna man ye Moises kanan Poon Paraon. Awoken nayna man a ilwah na hilay Israelita. Noba, hinabi nayna man nin Poon Paraon, a wana, “Ahe ko hila palobohan a omalih!”

{{https://api.unfoldingword.org/obs/jpg/1/en/360px/obs-en-10-04.jpg}}

Hiyay Apo Dioh, ha kakalwan pamaidap na kanla, ket nangipalwah yan malabong a pahinga a mamaidap kanla. 

{{https://api.unfoldingword.org/obs/jpg/1/en/360px/obs-en-10-05.jpg}}

Pangayadi, ha kakatlon pamaidap, nangipalwah yay naman nin titime. Ket hiyay ikaapat, nangipalwah yayna man nin lalangew. Balang magha kananyatin pamaidap, an-ipangako nan Poon Paraon, a wana, “No alihen nan Apo Dioh hilatin pamaidap, palobohan ko hilaynan omalih ye Israelita.”

Nikaapat po anan okdo ye pangialih nan Apo Dioh nin pamaidap. Noba tepe alihen nan Apo Dioh ye pamaidap, paodong-odong ye binyangan nin tonga nan Poon Paraon, ta pihahabi na, “Agkoyna palobohan a omalih hilay Israelita.”  Kaya-bay, hiyay Apo Dioh, pinaidapan na hilayna man oman ye Ehipsio. Haanin, hilay taga Ehipton bengat ye nadānan nin pamaidap. Noba kanlan Israelita, homain napano kanla.

{{https://api.unfoldingword.org/obs/jpg/1/en/360px/obs-en-10-06.jpg}}

Hiyay ikaliman pamaidap, pinalwah nan Apo Dioh ye hakit a mamatey nin kaganaan a aayop lan taga Ehipto.

{{https://api.unfoldingword.org/obs/jpg/1/en/360px/obs-en-10-07.jpg}}

Pagkayadi, hiyay ikaanem a  pamaidap, pinakoyapeh na hila ye taga Ehipto.

{{https://api.unfoldingword.org/obs/jpg/1/en/360px/obs-en-10-08.jpg}}

Hiyay ikapito a pamaidap, namaodan yay Apo Dioh nin tabolinaw. Ket yabaytew a tabolinaw ye ingkamatey lan kaganaan a Egipsio a anti ha ilwah nin baey la. Boy nakadama po nin tatanaman lan Egipsio. Noba ha logal a angkonaan lan Israelita, homain bega natey kanla boy homain natey a tatanaman la.

{{https://api.unfoldingword.org/obs/jpg/1/en/360px/obs-en-10-09.jpg}}

Agya wanabay anay nalyadi a pamaidap, hiyay Poon Paraon, ket ahe yayna man manlenge kanan Apo Dioh no aliwan, anlomalo anan tobat ye kabyangan nin o na, ta ahe na hilayna man pinalobohan a omalih ye Israelita.

{{https://api.unfoldingword.org/obs/jpg/1/en/360px/obs-en-10-10.jpg}}

Ket hiyay ikawalon pamaidap, namalwah yan malabong a kokowangey. Ket hiyay tela a dinama nin tabolinaw, kinan met nin kokowangey.

{{https://api.unfoldingword.org/obs/jpg/1/en/360px/obs-en-10-11.jpg}}

Pangayadi, hiyay ikahiyam a pamaidap, ket pinaliteh nan Apo Dioh ye logal a angkonaan lan Egipsio ha loob nin tatlon mangaamot. Ket ahe hilayna makalwah ha babaey la. Noba, mahnag ye angkonaan lan Israelita.

{{https://api.unfoldingword.org/obs/jpg/1/en/360px/obs-en-10-12.jpg}}

Agya wanabay anay nalyadi, hiyay Poon Paraon, hinabi nayna man kanan Moises, a wana, “Ahe ko hila palobohan a omalih”, wana. Noba main po kalinghoyotan a maghan pamaidap. Agya ahe ya bega nangibabano ye Poon Paraon ha nangaonan dinyag nan Apo Dioh, ket yatin ikamapo a pamaidap, maalih ana ye binyangan nin ō nan Poon Paraon.

//A Bible story from: Exodus 5-10//

