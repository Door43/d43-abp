====== 16. Hilay Māngiligtah ======


{{https://api.unfoldingword.org/obs/jpg/1/en/360px/obs-en-16-01.jpg}}


Ha panaon nan Josue, ampanombong hilay Israelita ha kalabayan nan Apo Dioh. Noba ha natey yayna, ahe la hinombong ye bilin nan Apo Dioh kanla boy ahe layna pinaalih ye kaganaan a kalahin tataon angkomonin ihtew ha Canaan. No aliwan, nakitowad hilaynan nanggalang ha dioh-diohan lan kalahin tataon angkomonin ihtew. Kananyatew a panaon, homain hilan poon ye Israelita. Kaya-bay kalabayan laynan bengat ye andiyagen nin balang magha kanla.

{{https://api.unfoldingword.org/obs/jpg/1/en/360px/obs-en-16-02.jpg}}


Oli ha kabyangan nin ō lan Israelita, hiyay Apo Dioh, pinalobohan na hilan hamboten nin kaaway la. Ket hilatin kaaway la, tinakaw boy dinama lay babandi lan Israelita. Boy pinatey la hilay kanayon kanla. Pangalabah nin mangaanoy taon a kaidapan la, nakigwang hila kanan Apo Dioh, a wanla, “Apo Dioh, ampaghehean mi ye kakahalanan mi kammo. Kaya-bay patawaden mo kayi dayi. Ampakiiingalo kayi kammo a iligtah mo kayi kanlan kaaway mi!”

{{https://api.unfoldingword.org/obs/jpg/1/en/360px/obs-en-16-03.jpg}}

Kaya-bay oli ha pangingalo nan Apo Dioh ha hinabi lan Israelita, magha kanlan Israelita ye pinili nan mangiligtah la. Noba angkaliwaan la yayna man ye Apo Dioh ket nanggalang hilay naman ha diohdiohen. Kaya-bay impaloboh nan Apo Dioh a manambot hilay Midianita kanla.

{{https://api.unfoldingword.org/obs/jpg/1/en/360px/obs-en-16-04.jpg}}


Nahakop hilan Midian ye Israelita ha loob nin pitoy taon. Ket ha loob nin hilain a taon, hilay Midianita ye ampangwa nin aapit la. Ket hilay Israelita, oli ha limo la, ampagtayo hila ha yoyokib ta-omen la hilan ahe makitan Midianita. Ha kalinghoyotan, ket nakiingalo hilayna man kanan Apo Dioh, a wanla, “Apo Dioh, ampaghehean mi ye kakahalanan mi kammo. Kaya-bay patawaden mo kayiyna man. Ampakiiingalo kayi kammo a iligtah mo kayi kanlan kalaban mi!”

{{https://api.unfoldingword.org/obs/jpg/1/en/360px/obs-en-16-05.jpg}}

Ha maghay mangaamot, intobol na yan Apo Dioh ye pānobolen na ha maghay lāki a nagngalan Gideon. Hiyay Gideon, ampagtayo yan ampanggiek, ta angkalimo ya kanlan Midianita. Hinabi nan pānobolen kanan Gideon, a wana, “Gideon, minged ka, ta hika ye mak-haw a hondaloh. Pinili na kan Apo Dioh a māngiligtah kanlan Israelita.”

{{https://api.unfoldingword.org/obs/jpg/1/en/360px/obs-en-16-06.jpg}}


Hinabi na po nin pānobolen, a wana, “Imbilin nan Apo Dioh a damaen moy andiohen nan bapa mo.” Noba hiyay Gideon, angkalimo ya kanlan tatao. Kaya-bay pinakadeglem na po. Ket ha madeglem ana, dinama nan Gideon ye andiohen nan bapa na haka na tinemek-temek. Pangayadi, ha nangipalontoan nin andiohen nan bapa na, nanyag yan pangihagpaan. Ket nangihagpa yan digalo kanan Apo Dioh. 


Hinabi na po nin pānobolen, a wana, “Imbilin nan Apo Dioh a damaen moy andiohen nan bapa mo.” Noba hiyay Gideon, angkalimo ya kanlan tatao. Kaya-bay pinakadeglem na po. Ket ha madeglem ana, imbegba nan Gideon ye andiohen nan bapa na haka na tinemek-temek. Pangayadi, ha nangipalontoan nin andiohen nan bapa na, nanyag yan pangihagpaan. Ket nangihagpa yan digalo kanan Apo Dioh. 

{{https://api.unfoldingword.org/obs/jpg/1/en/360px/obs-en-16-07.jpg}}


Kabekahan, nakit lan tatao a nadama ana ye andiohen la. Ket napoot hilan tobat. Kaya-bay nakew hila ha baey nan Gideon, ta labay la yan pateyen. Noba hinabi nan bapa nan Gideon, a wana, “Taket ta anhaglapan yoy dioh? No peteg a dioh ya, paolayan yo man awod a hiyabay ye mamae kanan Gideon.” Oli yatin hinabi na, pinaolayan la yan peteg. Kaya-bay, naligtah yay Gideon.

{{https://api.unfoldingword.org/obs/jpg/1/en/360px/obs-en-16-08.jpg}}

Ha ahe maboyot, anti hilay naman ye Midianita a mangwa nin apit lan Israelita. Ahe mabilang-bilang ye kalabongan la. Ket hiyay Gideon, hinagyat na hilay Israelita a lomaban kanlan Midianita. Noba bayo hilan linomaban, hiyay Gideon, nakikwa yan pagkakitan kanan Apo Dioh, no hiyabay ye gawien na a māngiligtah kanlan Israelita. 

{{https://api.unfoldingword.org/obs/jpg/1/en/360px/obs-en-16-09.jpg}}

Hiyay ona nan dinyag, nangiamlak yan tapih ha lota. Pangayadi, inawok na kanan Apo Dioh, a wana, “Apo, no hikoy pinili mo, biyan mo kon pagkakitan. Palobohan mon mabaha nin ambon yatin tapih, noba hiyay lota ha palibot na ket ahe.” Ket dinyag nan Apo Dioh ye inawok na. Ha domondon a madeglem, inawok nayna man, a wana, “Apo, no hikoy peteg a pinili mo, biyan mo koyna man nin pagkakitan. Palobohan mo a ha palibot nin tapih bengat ye mabaha, ahe yayna mabaha ye tapih.” Ket dinyag nayna man Apo Dioh ye inawok nan Gideon kana.

{{https://api.unfoldingword.org/obs/jpg/1/en/360px/obs-en-16-10.jpg}}

Main 32,000 hondaloh lan Israelita ye nakew kanan Gideon. Noba hinabi nan Apo Dioh kana, a wana, “Bawahan mo hila, ta malabong hilan tobat.” Ket hiyay Gideon, pinaoli nay 22,000 a angkalimon makilaban. Noba hinabi na po nin Apo Dioh kana, a wana, “Hali po, bawahan mo po, ta malabong hila po ateed.” Kaya-bay pinaoli na hilay  kanayon po angga ha 300 anan bengat ye napatla.

{{https://api.unfoldingword.org/obs/jpg/1/en/360px/obs-en-16-11.jpg}}

Kananyatew a madeglem, hinabi nan Apo Dioh kanan Gideon, a wana, “Makew kan maniem ha kampo lan Midianita. Ket no mange moy anhabiyen la, homain kaynan limo.” Kaya-bay hiyay Gideon, nakew yan naniem ha kampo lan Midianita. Ket ha anti yayna ihtew, nange nay maghay hondalo a ampangihabi nin taynep na kanan kalamo na. Hinabi nan kalamo na, a wana, “Hiyay labay habiyen nin taynep mo, ket hamboten la kitawon Gideon.” Ha nange nan Gideon yatew, nanggalang ya kanan Apo Dioh. 

{{https://api.unfoldingword.org/obs/jpg/1/en/360px/obs-en-16-12.jpg}}

Haanin, nag-odong yaynay Gideon kanlan hohondaloh na, ket binyanan na hilan titimaghan tamboyok, koden boy tinlag. Pangayadi, pinalibotan lay kampo lan Midianiata a angkatoloy po. Ket hilay 300 a hohondaloh na, hinalokoban lan koden ye tinlag la omen ya ahe makit.

{{https://api.unfoldingword.org/obs/jpg/1/en/360px/obs-en-16-13.jpg}}

Ha napalibotan la hilaynay Midianita, nayngingidlan hilan namatnoy nin tamboyok la haka la pinha ye koden a nakahalokob ha tillag la. Boy impangha la, a wanla, “Oli kanan Apo Dioh boy kanan Gideon, tawoyna!”

{{https://api.unfoldingword.org/obs/jpg/1/en/360px/obs-en-16-14.jpg}}

Ket hiyay Apo Dioh, nilimang-limang nay ihip lan Midianita ta-omen hilabay met ateed ye maypateyan boy nipapayew hilay kanayon. Hilay kanayon a Israelita, kinamat la hilan pinatey ye Midianitan nipapayew. Main 120,000 a Midianita ye natey kananyatew a mangaamot.  Hilay napatla, intaboy la hila ha ilwah nin logal la. Ket ha wanabay, hiyay Apo Dioh ye namanambot kanlan Israelita.

{{https://api.unfoldingword.org/obs/jpg/1/en/360px/obs-en-16-15.jpg}}

Haanin, hinabi lan Israelita kanan Gideon, a wanla, “Labay mi a hika ye mamoon kammi.”
Noba hinabi nan Gideon kanla, a wana, “Ahe ko labay ye mamoon kanyo. Biyan yo koynan bengat nin pilak ha nahamham yo kanlan kakaaway tawo.” Ket malabong a pilak boy balitok ye in-ibyay la kana. 

{{https://api.unfoldingword.org/obs/jpg/1/en/360px/obs-en-16-16.jpg}}

Pangayadi, hiyay Gideon, nanyag yan aliwan manged ha pamilew nan Apo Dioh, ta hiyay pilak boy balitok a natanggap na, ket dinyag na yan diohdiohan. Oli ha dinyag nan Gideon a diohdiohan, ket tinomalingkokol hilaynay Israelita kanan Apo Dioh boy tinowad la yay Gideon a ampanggalang ha diohdiohan.

{{https://api.unfoldingword.org/obs/jpg/1/en/360px/obs-en-16-17.jpg}}

Haanin, bilang padoha nan Apo Dioh kanlan Israelita, nahambot hilayna man kanlan kaaway la. Kaya-bay nakiingalo hilayna man kanan Apo Dioh, a wanla, “Apo Dioh, ampaghehean mi ye kakahalanan mi kammo. Kaya-bay patawaden mo kayiyna man. Ampakiiingalo kayi kammo a iligtah mo kayi kanlan kalaban mi!” Ket oli ha paghehe lan Israelita, nangitobol yayna man ye Apo Dioh nin kanayon a mangiligtah kanla. Yatin andiyagen lan Israelita a magkahalanan, mapadohaan, maghehe bayo iligtah na hilan Apo Dioh, ket malabong anan okdo. 

{{https://api.unfoldingword.org/obs/jpg/1/en/360px/obs-en-16-18.jpg}}

Ha kapopohan, hinabi lan Israelita kanan Apo Dioh, a wanla, “Apo, hilay kaganaan a kalahin tatao ha palibot mi ket main hilan poon. Labay mi dayi Apo, a biyan mo kayi met nin pagpoon mi. Ket no malyadi dayi, matagay ya, makhaw boy makpen mangona kammi ha labanan.”

Hinabi nan Apo Dioh kanla, a wana, “Ahe ko nalabayan ye hinabi yo. Noba agya wanabay man, ibyay ko kanyo ye awok yo.”


//A Bible story from: Judges 1-3; 6-8//